(Q10.01) Atpūtas kuģu būvniecības un reģistrācijas kārtība Latvijā.

* To nosaka MK Noteikumi Nr.27  (12.01.2016) "Noteikumi par atpūtas kuģu un ūdens motociklu būvniecību, atbilstības novērtēšanu un piedāvāšanu tirgū", kas attiecas uz atpūtas kuģiem – jebkura tipa kuģošanas līdzekļiem (izņemot ūdens motociklus), kas paredzēti sportam un atpūtai un kuru korpusa garums ir no 2,5 m līdz 24 m, neatkarīgi no piedziņas veida.  
* Šie noteikumi netiek piemēroti, ja atpūtas kuģis ir būvēts personīgai lietošanai un tas turpmāko piecu gadu laikā pēc nodošanas ekspluatācijā netiek laists Eiropas Savienības tirgū. Tos nepiemēro arī tiem kuģošanas līdzekļiem, kurus paredzēts nodrošināt ar apkalpi, lai komerciālos nolūkos pārvadātu pasažierus.  
* Atpūtas kuģa ražotājam ir jāievēro atbilstības novērtēšanas procedūru. Projektēšanu un būves procesu uzrauga „Atzītās institūcijas”. Ražojumu marķē, tam piestiprinot CE atbilstības marķējumu. Noteiktas 4 uzbūves kategorijas, kas saistītas ar vēja stiprumu un viļņu augstumu (nevis braukšanas rajonu).  
* Atpūtas kuģus reģistrē CSDD – tikai motorizētos, līdz 12m garumam, bet buru jahtas līdz 24m un motorjahtas no12m līdz 24m - Latvijas Kuģu reģistrā.  
* Lai piereģistrētu atpūtas kuģi Latvijas Jūras administrācijas (LJA) Latvijas Kuģu reģistrā, jāiesniedz īpašuma tiesības apliecinošs dokuments (pirkuma līgums vai izplatītāja rēķins), LJA Kuģošanas drošības inspekcijas pārbaudes akts un VAS Elektroniskie sakari izdota Kuģa stacijas atļauja. Ja uz atpūtas kuģa ir EPIRB, tas vispirms jāreģistrē LJA Kuģošanas drošības inspekcijā.

(Q10.02) Karogu lietošana uz atpūtas kuģiem.

* Uz atpūtas kuģiem, kas reģistrēti Latvijā, attiecas MK Noteikumi Nr.1599 (22.12.2009) "Noteikumi par Latvijas valsts karoga lietošanas kārtību uz kuģiem".  
* Šie noteikumi paredz, ka:  
  * Latvijas valsts karogu paceļ kuģim stāvot vai esot gaitā jebkuras valsts teritoriālajā jūrā vai iekšējos ūdeņos, – kuģa aizmugurējā karoga mastā vai uz kuģa gafeles signālmastā no pulksten 08.00 un nolaiž, saulei rietot.   
  * Kuģiem iebraucot Latvijas Republikas ostā vai izbraucot no tās Latvijas valsts karogu paceļ jebkurā diennakts laikā.  
  * Katra kuģa komandas locekļa pienākums ir rūpēties par Latvijas valsts karoga glabāšanu un lietošanu, izrādot tam pienācīgu cieņu.  
* Latvijas atpūtas kuģim kuģojot ārvalsts teritoriālajā jūrā vai iekšējos ūdeņos vai stāvot ārvalsts ostā, uz jahtas labā borta zāliņa paceļ tās valsts karogu, kuras ūdeņos tas atrodas.

(Q10.03) MK noteikumi par atpūtas kuģu vadītāju sertificēšanu. Atpūtas kuģu vadītāju kategorijas Latvijā.

* MK Noteikumi Nr. 619 (04.09.2012) “Noteikumi par atpūtas kuģu vadītāju apmācību, sertificēšanu un reģistrāciju”.  
  * Atpūtas kuģu vadītāju sertifikāciju veic:  
    * VAS CSDD, atpūtas kuģu vadītājus, ja atpūtas kuģa garums nepārsniedz 12m:  
      * Kuģošanai LR iekšējos ūdeņos (iekšējie ūdeņi un 3000m platā joslā no krasta līnijas uz jūras pusi Rīgas līča un Baltijas jūras LR piekrastes daļā.  
      * Kuģošanai LR iekšējos ūdeņos un līdz LR teritoriālās jūras ārējai robežai.   

* CSDD sadarbībā ar “Latvijas Burāšanas (iepriekš Zēģelētāju) savienību”, sertificē buru un motorizēto atpūtas kuģu vadītājus, ja atpūtas kuģa garums nepārsniedz 24 m, noteiktās kategorijās kuģošanai piekrastes ūdeņos (iekšējie ūdeņi un jūras ūdeņi līdz 60 j.j. no krasta līnijas), jūras ūdeņos (līdz 150 j.j. no krasta līnijas) un okeānā (kuģošanas rajonā bez ierobežojumiem), izņemot “Latvijas Jūras administrācijas” Jūrnieku reģistrā sertificētos jūrniekus- atpūtas kuģu vadītājus.

* Lai saņemtu apliecību, personai ir jābūt:  
  * LR (arī LR nepilsonim vai personai ar reģistrācijas atļauju), EU vai Eiropas Brīvās tirdzniecības asociācijas dalībvalsts pilsonim;  
  * Vismaz 16 gadu vecumā;  
  * Veikusi medicīnas pārbaudi un nav ierobežojumi vadīt transportlīdzekļus;  
  * Nav atņemtas vai nav noteikts aizliegums iegūt atpūtas kuģu vadīšanas tiesības;  
  * Ir apguvusi sertifikācijai paredzēto teorētisko mācību programmu un veiksmīgi nokārtojusi eksāmenu.  
  * Starptautiskajai apliecībai, nokārtots teorētiskais, praktiskais eksāmens un ir izziņa par jūras praksi- piekrastes ūdeņiem (500j.j. - jahtu vadītājam piekrastes ūdeņos), jūras ūdeņi (1000j.j. - jahtu kapteinis) un okeāns (2000j.j. ārpus Baltijas jūras uz attiecīgā tipa atpūtas kuģa - tāljūras jahtu kapteinis).

(Q10.04) Citu valstu atpūtas kuģu vadītāju tiesību izmantošana Latvijā. Atpūtas kuģu vadītāju sertifikācija Eiropā.

* MK Noteikumi Nr. 92 (09.02.2016) “Noteikumi par kuģošanas līdzekļu satiksmi iekšējos ūdeņos”. Noteikumi nosaka kuģošanas līdzekļu satiksmes kārtību Latvijas iekšējos ūdeņos, tai skaitā prasības satiksmes dalībniekiem un izvietotajām navigācijas zīmēm un ugunīm.  
  * Atbilstoši 9. un 11.punktam- Latvijā tiek atzītas citu valstu kompetento iestāžu atbilstoši ANO Eiropas Ekonomikas komitejas Iekšzemes transporta komitejas Iekšējo ūdeņu transporta darba grupas 16.10.1998 rezolūcijas Nr.40 “Starptautiskā atpūtas kuģu vadītāja apliecība” prasībām izdotās starptautiskās atpūtas kuģu vadītāju apliecības.  
  * Tas nozīmē, ka citu valstu atpūtas kuģu vadītāju tiesību izmantošana Latvijā uz Latvijā reģistrētiem atpūtas kuģiem ir iespējama, ja šī apliecība atbilst ANO Eiropas Ekonomiskās Komisijas Rezolūcijai Nr.40, kas nosaka International Certificate of Competency (ICC) izdošanas kārtību.

(Q10.05) Latvijas un Eiropas valstu ostu formalitātes atpūtas kuģiem, praktiskie aspekti.

* Ostu formalitātes Latvijā noteiktas ar MK  Noteikumiem Nr.339 (15.05.2012) "Noteikumi par ostu formalitātēm", kur attiecībā uz atpūtas kuģiem ir šādas normas:   
  * Ja atpūtas kuģis nāk no tādas valsts ostas, kura nepiemēro Šengenas noteikumus par robežkontroles atcelšanu pie iekšējām robežām, kuģa vadītājs nekavējoties pēc kuģa ienākšanas iesniedz Valsts robežsardzei apkalpes sarakstu (FAL 5.veidlapa), , un, ja uz kuģa ir pasažieri, pasažieru sarakstu (FAL 6.veidlapa), ja nepieciešams, norādot vīzas vai uzturēšanās atļaujas numuru.  
  * Ja atpūtas kuģis iziet uz tādas valsts ostu, kura nepiemēro Šengenas noteikumus par robežkontroles atcelšanu pie iekšējām robežām, kuģa vadītājs ne vēlāk kā stundu pirms paredzētās kuģa iziešanas iesniedz Valsts robežsardzei apkalpes sarakstu (FAL 5.veidlapa), un, ja uz kuģa ir pasažieri, pasažieru sarakstu (FAL 6.veidlapa), norādot apkalpes sarakstā vīzas vai uzturēšanās atļaujas numuru.  
  * Lai izietu no ostas, atpūtas kuģa vadītājs (vai jahtu ostas dežurants), ne vēlāk kā divas stundas pirms kuģa atiešanas ziņo par to Valsts robežsardzei, muitas iestādei, kā arī Krasta apsardzes dienestam. 

(Q10.06) MK noteikumi par kuģošanas līdzekļu satiksmi iekšējos ūdeņos, drošības aprīkojuma normas.

* MK Noteikumi Nr. 92 (09.02.2016) "Noteikumi par kuģošanas līdzekļu satiksmi iekšējos ūdeņos" (aizstāj vecos Nr.158) attiecas arī uz atpūtas kuģiem. Saskaņā ar šiem noteikumiem kuģošanas līdzekļa vadītājam ir aizliegts:  
  * izmantot kuģošanas līdzekli, kas nav tehniskā kārtībā vai nav apgādāts ar normatīvajos aktos noteikto aprīkojumu un glābšanas līdzekļiem;  
    * izmantot nereģistrētu kuģošanas līdzekli;  
    * izmantot reģistrētu kuģošanas līdzekli bez klātesošiem, reģistrāciju apliecinošiem, derīgiem dokumentiem;  
    * vadīt kuģošanas līdzekli bez derīga vadītāja kvalifikāciju apliecinoša dokumenta;  
    * pārsniegt kuģošanas līdzekļa kravnesību vai atļauto pārvadājamo cilvēku skaitu;  
    * pārsniegt atļauto kuģošanas ātrumu;  
    * noenkuroties kuģu ceļā, kā arī pietauvoties vai stāvēt pie navigācijas zīmēm un piestātnēm, ja tās nav paredzētas attiecīgajam kuģošanas līdzekļa tipam;   
    * vadīt kuģošanas līdzekli vai mācīt vadīt kuģošanas līdzekli,  ja alkohola koncentrācija asinīs pārsniedz 0,5 promiles, vai esot narkotisko, psihotropo, toksisko, citu apreibinošu vielu vai reakcijas ātrumu un uzmanību samazinošu medikamentu iespaidā; u.c.

(Q10.07) MK noteikumi par atpūtas kuģu drošību; kuģa dokumenti un aprīkojuma normas. 

* MK Noteikumi Nr.201 (25.03.2008) "Noteikumi par atpūtas kuģu drošību" attiecas uz visiem atpūtas kuģiem bez garuma ierobežojuma (arī virs 24m garuma), izņemot tikai  tos atpūtas kuģus, kurus paredzēts nodrošināt ar apkalpi un veikt vairāk nekā 12 pasažieru pārvadāšanu komerciālos nolūkos.  
* Atkarībā no konstrukcijas atpūtas kuģus iedala četrās kategorijās (A, B, C un D kategorija) saskaņā ar normatīvajiem aktiem par atpūtas kuģu un ūdens motociklu būvniecību, atbilstības novērtēšanu un piedāvāšanu tirgū (sk. šī dokumenta 1) punktu). Pirms atpūtas kuģa reģistrācijas Latvijas Kuģu reģistrā LJA Kuģošanas drošības inspekcija veic atpūtas kuģu sākotnējā apskati. Komercdarbībai izmantojamo atpūtas kuģu apskates jāveic arī atkārtoti ik pēc 2 gadiem, bet korpusa zemūdens daļas apskati jāveic reizi 6 gados.

(Q10.08) MK noteikumi par Latvijas ūdeņu izmantošanas kārtību un kuģošanas režīmu tajos, praktiskie aspekti atpūtas kuģiem.

* MK 21.12.2010 noteikumi Nr.1171 “Noteikumi par Latvijas ūdeņu izmantošanas kārtību un kuģošanas režīmu tajos” attiecas arī uz atpūtas kuģiem, jo tur teikts, ka tos piemēro visiem kuģiem, izņemot karakuģus, kas atrodas Latvijas ūdeņos.  
* Kuģošanas drošības apsvērumu dēļ (tai skaitā militāro mācību dēļ) kuģošanu atsevišķos Latvijas ūdeņu rajonos uz laiku var ierobežot vai aizliegt, izziņojot to pa NAVTEX un UĪV radio kopā ar citu aktuālo jūras drošības un navigācijas informāciju.  
* Visiem kuģiem Latvijas ūdeņos jāuztur radiosakarus GMDSS noteiktajās frekvencēs un vispārējās radiosakaru frekvencēs, ieskaitot UĪV 16.kanālu.

(Q10.09) MK noteikumi par kuģu kontroli un aizturēšanu Latvijas ūdeņos, praktiskie aspekti atpūtas kuģim.

* MK Noteikumi Nr. 363 (14.06.2016)  "Kuģu kontroles, pārbaudes un aizturēšanas kārtība Latvijas ūdeņos" nosaka, kā NBS Jūras spēku Krasta apsardze (KA) kontrolē kuģošanas režīmu Latvijas ūdeņos. (sk. [https://www.lhd.lv/ATONLV/pub/353](https://www.lhd.lv/ATONLV/pub/353))  
* KA to veic izmantojot sakaru līdzekļus, veic kuģa aptauju par ienākšanas iemesliem un mērķiem Latvijas ūdeņos, veic kuģa satiksmes uzraudzību, izmantojot tehniskos līdzekļus,  veic kuģa darbības vizuālo uzraudzību.  
* KA ir tiesīga pieprasīt, lai gaitā esošs kuģis maina kursu, ja tas vērsts kuģošanai bīstamu vai aizliegtu rajonu virzienā, kā arī lai kuģis, kas atrodas kuģošanai bīstamā vai aizliegtā rajonā, nekavējoties to pamet.

(Q10.10) ANO Jūras tiesību konvencijas noteiktās jūras teritoriju kategorijas. 

* Iekšējie ūdeņi (Internal Waters)- tie ir ūdeņi, kas atrodas uz zemes pusi no bāzes līnijām; par bāzes līnijām sauc jūras krasta līniju pie lielākā bēguma un taisnās līnijas, kas savieno piekrastes izciļņus vai salas; uz iekšējiem ūdeņiem attiecas pilna valsts jurisdikcija;  
* Teritoriālā jūra (Territorial Sea) – 12 jūras jūdžu plata jūras teritorija, ko mēra no bāzes līnijām uz jūras pusi; uz teritoriālo jūru attiecas pilna valsts jurisdikcija;  
* Pievienotā zona (Contigeous Zone) – 24 jūras jūdžu plata jūras teritorija, ko mēra no bāzes līnijām uz jūras pusi; uz pieviento zonu attiecas valsts muitas un emigrācijas kontrole;  
* Ekskluzīvā ekonomiskā zona (Exclusive Economic Zone- EEZ) – jūras ūdeņi, ne vairāk, kā 200 jūras jūdzes no bāzes līnijām, vai līdz robežlīnijai ar kaimiņvalsti, sakaņā starpvalstu līgumu (sk. shēmu Latvijas EEZ robežai ar Igauniju, Zviedriju un Lietuvu); 

(Q10.11) Rīgas Jūras līcī ir jūras ūdeņi ar iekšējo ūdeņu statusu. Kā tie noteikti un kur tie ir?

* MK Noteikumi Nr. 779 (7.08.2010). “Noteikumi par bāzes līniju punktu koordinātām”. Noteikumi nosaka Latvijas bāzes līniju punktu koordinātas.  
  * Šajos noteikumos dotas bāzes līniju koordinātes gan Latvijas piekrastes līnijai, gan atsevišķiem punktiem pie Kolkas, Mērsraga, Ragaciema un Carnikavas, starp kuriem novilktas taisnās bāzes līnijas.   
    * Tāpēc atbilstoši UNCLOS 82 konvencijai, jūras ūdeņiem uz krasta pusi no šīm taisnajām bāzes līnijām ir iekšējo ūdeņu statuss.

(Q10.12) Atpūtas kuģiem nepieciešamie dokumenti. Kuģa žurnāla nozīme un pareiza aizpildīšana.

* Atpūtas kuģiem nepieciešamie dokumenti noteikti ar MK Noteikumi Nr.201 (25.03.2008) "Noteikumi par atpūtas kuģu drošību". Uz atpūtas kuģiem līdz 24m gariem jābūt:  
  * kuģošanas spējas apliecība ar pielikumu – uz visiem komercdarbībai izmantojamiem atpūtas kuģiem;  
  * glābšanas līdzekļu derīguma termiņu apliecinoši dokumentiem;  
  * SIA "Elektroniskie sakari" izsniegta kuģa radiostacijas atļaujai;  
  * EPIRB reģistrācijas kartei, ja kuģis ir aprīkots ar avārijas radioboju;  
  * atpūtas kuģa reģistrācijas apliecībai.

(Q10.13) Jūras vides aizsardzības normas atpūtas kuģiem, MARPOL 73/78 konvencijas prasības.

* International Convention for the Prevention of Pollution from Ships (MARPOL). [https://www.imo.org/en/About/Conventions/Pages/International-Convention-for-the-Prevention-of-Pollution-from-Ships-(MARPOL).aspx](https://www.imo.org/en/About/Conventions/Pages/International-Convention-for-the-Prevention-of-Pollution-from-Ships-(MARPOL).aspx)  
* MARPOL 73/78 konvencija par piesārņojuma novēršanu no kuģiem nosaka normas lieliem kuģiem, tai skaitā par piesārņojuma novēršanu ar naftu, bīstamām vielām tankos vai iepakojumā. Tur ir normas arī par notekūdeņiem, atkritumiem un gaisa piesārņojumu.  
* Uz atpūtas kuģiem piemēro vispārējo normu, ka aizliegts piesārņot ar naftas produktiem, atkritumus jānodod ostās, izņemot pārtikas atliekas, ko var izmest aiz 12 j.j. no krasta un notekūdeņus no tualetēm, ko vajag savākt holding tankos ar nodošanu jahtu ostās vai izpumpēšanu atklātā jūrā aiz 12 j.j. no krasta.

(Q10.14) Helsinku 1972.g. konvencijas vispārīgais apskats, prasības atpūtas kuģiem. 

* BALTIJAS JŪRAS REĢIONA JŪRAS VIDES AIZSARDZĪBAS KONVENCIJA (HELSINKU KONVENCIJA). [https://likumi.lv/ta/lv/starptautiskie-ligumi/id/1313](https://likumi.lv/ta/lv/starptautiskie-ligumi/id/1313)  
* Helsinku 1972.g. konvencijā lielā mērā dublē MARPOL 73/78 konvenciju un pamatojoties uz šo konvenciju, tās izpildinstitūcija HELCOM (Helsinki Commission) pieņem Rezolūcijas, kuras jāievieš konvencijas dalībvalstīm, arī Latvijai.

(Q10.15) 1974.gada Starptautiskā konvencija par cilvēka dzīvības aizsardzību uz jūras (SOLAS-74), šīs konvencijas V nodaļas prasības atpūtas kuģiem.

* SOLAS-74 konvencija galvenokārt reglamentē lielo kuģu (virs 500 BT) drošību. Tomēr šīs konvencijas V nodaļa attiecas uz visiem kuģiem, tātad arī uz atpūtas kuģiem. Tas svarīgi, jo V nodaļa ir vairākas normas, kas aktuālas atpūtas kuģiem.   
  * V-19. noteikums par navigācijas aprīkojumu nosaka, ka uz visiem kuģiem jābūt magnētiskam kompasam ar deviācijas tabulu, kartēm un publikācijām, arī GPS vai citas globālās radionavigācijas sistēmas uztvērējam un radara atstarotājam.  
    * V-28. noteikums pieprasa, ka uz kuģa jābūt kuģa žurnālam.  
    * V-34. noteikums par reisa plānošanu, kas ietver reisa droša maršruta izstrādāšanu, meteoroloģiskās informācijas novērtēšanu, u.c. 

(Q10.16) ES atpūtas kuģu direktīvas (RCD) noteiktās atpūtas kuģu kategorijas.

* Peldlīdzekļa uzbūves kategorijas:  
  * (A) uzbūves kategorijas atpūtas kuģi ir paredzēts lietot, kad vēja stiprums var pārsniegt 8 balles (Boforta skala) un nozīmīgs viļņu augstums – 4 m un augstāk, bet izņemot ekstrēmus laikapstākļus, piemēram, vētrā, spēcīgā vētrā, orkānā, viesuļvētrā un ārkārtējos jūras apstākļos vai spēcīgos viļņos.  
  * (B) uzbūves kategorijas atpūtas kuģi ir paredzēts lietot, kad vēja stiprums ir līdz 8 ballēm (ieskaitot) un nozīmīgs viļņu augstums ir līdz 4 m (ieskaitot).  
  * (C) uzbūves kategorijas peldlīdzekli ir paredzēts lietot, kad vēja stiprums ir līdz 6 ballēm (ieskaitot) un nozīmīgs viļņu augstums ir līdz 2 m (ieskaitot).  
  * (D) uzbūves kategorijas peldlīdzekli ir paredzēts lietot, kad vēja stiprums ir līdz 4 ballēm (ieskaitot) un nozīmīgs viļņu augstums ir līdz 0,3 m (ieskaitot) un retu viļņu maksimālais augstums – līdz 0,5 m.

(Q10.17) Ostu formalitātes pie atpūtas kuģa atgriešanās no ārzemju pārgājiena.

* Ja atpūtas kuģis atgriežas no tādas valsts ostas, kura nepiemēro Šengenas acquis noteikumus par robežkontroles atcelšanu pie iekšējām robežām, vadītājs vai īpašnieks, vai to pilnvarota persona pirms vai nekavējoties pēc kuģa ienākšanas robežšķērsošanas vietā iesniedz Valsts robežsardzei apkalpes sarakstu (FAL 5.veidlapu) un, ja uz kuģa ir pasažieri, pasažieru sarakstu (FAL 6.veidlapu), un , ja nepieciešams, abās veidlapās norādot personu sarakstā vīzas vai uzturēšanās atļaujas numuru. Personu kustību no vai uz kuģi pēc tā pienākšanas pie pirmās piestātnes robežšķērsošanas vietā drīkst uzsākt tikai tad, ja saņemta Valsts robežsardzes atļauja.  
  * Atpūtas kuģim ienākot no Šengenas valsts ostas robežkontrole Latvijā nav jāiziet, bet apkalpes sarakstam jābūt uz borta un muita vai robežsardze var pārbaudīt kuģi, ja ir aizdomas par pārkāpumiem. Praktiski šādas pārbaudes nenotiek, bet par ienākšanu jāinformē jahtu ostas dežurants.

(Q10.18) Iziešanas formalitātes atpūtas kuģiem izejot no Latvijas ostas uz ārzemēm.

* Ja atpūtas kuģis iziet uz tādas valsts ostas, kura nepiemēro Šengenas acquis noteikumus par robežkontroles atcelšanu pie iekšējām robežām, vadītājs vai īpašnieks, vai to pilnvarota persona ne vēlāk kā stundu pirms paredzētās kuģa iziešanas no robežšķērsošanas vietas iesniedz Valsts robežsardzei apkalpes sarakstu (FAL 5.veidlapu) un, ja uz kuģa ir pasažieri, pasažieru sarakstu (FAL 6.veidlapu), un , ja nepieciešams, abās veidlapās norādot personu sarakstā vīzas vai uzturēšanās atļaujas numuru. Kuģis drīkst atiet no piestātnes robežšķērsošanas vietas tikai tad, ja saņemta Valsts robežsardzes atļauja.  
* Atpūtas kuģim izejot uz Latvijas ostu vai citas Šengenas valsts ostu robežkontrole Latvijā nav jāiziet, bet apkalpes sarakstam jābūt uz borta un muita vai robežsardze var pārbaudīt kuģi pirms iziešanas. Praktiski tas nenotiek, bet par iziešanu no ostas jāinformē jahtu ostas dežurants un izejot no ostas pa UĪV radio Krasta apsardze („Rīga Resque”).

(Q10.19) ANO jūras tiesību konvencijas normas par pienākumiem sniegt palīdzību jūrā.

1. Katra valsts pieprasa savas valsts karoga kuģa kapteinim, tādā mērā, ciktāl viņš to var izdarīt, nepakļaujot nopietnām briesmām kuģi, apkalpi vai pasažierus:  
   1) Sniegt palīdzību jebkurai jūrā atrastai personai, kurai draud briesmas vai kura ir pazudusi;  
      2) Steigties ar pilnu iespējamo ātrumu, lai glābtu nelaimē nonākušos cilvēkus, ja ir paziņots, ka viņiem nepieciešama palīdzība, ciktāl šāda darbība no viņa tiek pamatoti sagaidīta;  
      3) pēc sadursmes sniegt palīdzību citam kuģim, tā apkalpei un tā pasažieriem, un, kad tas ir iespējams, paziņot šim otram kuģim sava kuģa vārdu, reģistrācijas ostu un tuvāko ostu, kurā tas iebrauks.

(Q10.20) Latvijas Administratīvo pārkāpumu kodeksa normas par alkohola lietošanu uz atpūtas kuģiem.

* Jūrlietu pārvaldes un jūras drošības likums (31.10.2002), 31.pants. Alkohola lietošanas ierobežojums, narkotisko un psihotropo vielu lietošanas aizliegums:  
  * Jūrniekiem, atrodoties uz kuģa, alkohola koncentrācija asinīs (BAC) nedrīkst pārsniegt 0,5 promiles.  
  * Jūrnieki atturas no alkohola lietošanas ne mazāk kā četras stundas pirms sardzes vai citu darba pienākumu izpildes uzsākšanas un nedrīkst to lietot sardzes vai citu darba pienākumu veikšanas laikā.  
  * Jūrnieki uz kuģiem nedrīkst atrasties narkotisko un psihotropo vielu iespaidā.  
  * Šā panta noteikumi neaizliedz Latvijas kuģu īpašniekiem noteikt uz saviem kuģiem stingrākas prasības jūrniekiem attiecībā uz pieļaujamajām alkohola lietošanas normām.  
* Latvijas Administratīvo pārkāpumu kodeksa normas par alkohola lietošanu uz atpūtas kuģiem. APK 117.7 pants ”Atpūtas kuģu vadīšana alkohola reibumā vai narkotisko vai citu apreibinošo vielu ietekmē” nosaka:  
  * Par kutera, ūdensmotocikla, motorlaivas vai jahtas vadīšanu vai vadīšanas apmācību, ja izelpotā gaisa vai asins pārbaudē konstatētā alkohola koncentrācija asinīs pārsniedz 0,5 promiles, bet nepārsniedz 1,5 promiles, — uzliek naudas sodu atpūtas kuģa vadītājam no 140 līdz 280 euro un atņem atpūtas kuģa vadīšanas tiesības uz laiku no 6 mēnešiem līdz 1 gadam.  
  * … Kā arī papildus nosaka bargākus sodus, kas saistīti ar vēl lielāku alkohola koncentrāciju asinīs, narkotisko vai citu apreibinošo vielu lietošanu atpūtas kuģa vadīšanas laikā vai pēc negadījuma.

